# 佛說七佛經

西天译经三藏朝散大夫试鸿胪卿传教大师臣法天奉&nbsp;&nbsp;&nbsp;&nbsp;诏译

如是我闻。一时佛在舍卫国祇树给孤独园。尔时有大苾刍众。持鉢食时诣迦里梨道场。共坐思惟。过去世时有何佛出现。族姓寿量其义云何。如是思已。互相推问而不能知。尔时世尊知此苾刍思惟是事。即从座起。诣迦里梨道场。结跏趺坐。时诸苾刍。头面礼足住立一面。合掌恭敬一心瞻仰。

世尊问曰汝诸苾刍。于意云何。苾刍答言。我等思惟。过去世中有何佛出世。族姓寿量皆不能知。佛告诸苾刍。汝等乐闻。苾刍答言。今正是时。愿为宣说。佛言。汝等谛听。我今说之。过去九十一劫。有毘婆尸佛应正等觉。出现世间。三十一劫。有尸弃佛。毘舍浮佛应正等觉。出现世间。于贤劫中第六劫。有俱留孙佛应正等觉。出现世间。第七劫。有俱那含牟尼佛应正等觉。出现世间。第八劫。有迦叶波佛应正等觉。出现世间。第九劫。我释迦牟尼佛。出世间。应正等觉。复次过去劫中。毘婆尸佛。尸弃佛。毘舍浮佛。宣说尸罗清净戒律。成就智慧最上之行。

复次贤劫中。俱留孙佛。俱那含牟尼佛。迦叶波佛。亦说清净律仪及禅定解脱之法。我所说法。亦复如是。汝诸苾刍。过去毘婆尸佛。剎帝利姓。发净信心。而求出家。成正觉道。尸弃佛。毘舍浮佛。亦剎帝利姓。俱留孙佛。俱那含牟尼佛。迦叶佛婆罗门姓。我生净饭王宫。剎帝利姓。

尔时世尊。欲重宣此义。而说颂曰。

&nbsp;&nbsp;&nbsp;&nbsp;我说过去世&nbsp;&nbsp;&nbsp;&nbsp;九十一劫中

&nbsp;&nbsp;&nbsp;&nbsp;时有毘婆尸&nbsp;&nbsp;&nbsp;&nbsp;出现于世间

&nbsp;&nbsp;&nbsp;&nbsp;三十一劫中&nbsp;&nbsp;&nbsp;&nbsp;尸弃毘舍浮

&nbsp;&nbsp;&nbsp;&nbsp;如是正等觉&nbsp;&nbsp;&nbsp;&nbsp;皆姓剎帝利

&nbsp;&nbsp;&nbsp;&nbsp;俱留孙如来&nbsp;&nbsp;&nbsp;&nbsp;婆罗门之姓

&nbsp;&nbsp;&nbsp;&nbsp;俱那含迦叶&nbsp;&nbsp;&nbsp;&nbsp;其姓亦复然

&nbsp;&nbsp;&nbsp;&nbsp;我处阎浮提&nbsp;&nbsp;&nbsp;&nbsp;而为净饭子

&nbsp;&nbsp;&nbsp;&nbsp;虽证佛菩提&nbsp;&nbsp;&nbsp;&nbsp;亦姓剎帝利

尔时世尊说此偈已。告苾刍众言。汝等谛听我今复说七佛如来应正等觉所有族号。毘婆尸佛。尸弃佛。毘舍浮佛。憍陈族。俱留孙佛。俱那含牟尼佛。迦叶波佛。迦叶族。释迦如来。瞿昙族。

尔时世尊。重说颂曰。

&nbsp;&nbsp;&nbsp;&nbsp;毘婆尸如来&nbsp;&nbsp;&nbsp;&nbsp;尸弃毘舍浮

&nbsp;&nbsp;&nbsp;&nbsp;如是彼三佛&nbsp;&nbsp;&nbsp;&nbsp;悉是憍陈族

&nbsp;&nbsp;&nbsp;&nbsp;俱留孙如来&nbsp;&nbsp;&nbsp;&nbsp;俱那含迦叶

&nbsp;&nbsp;&nbsp;&nbsp;如是彼三佛&nbsp;&nbsp;&nbsp;&nbsp;悉是迦叶族

&nbsp;&nbsp;&nbsp;&nbsp;我处阎浮界&nbsp;&nbsp;&nbsp;&nbsp;生于净饭宫

&nbsp;&nbsp;&nbsp;&nbsp;出家证菩提&nbsp;&nbsp;&nbsp;&nbsp;是彼瞿昙族

尔时世尊说此偈已。告苾刍众言。汝等谛听。我今复说七佛如来。应正等觉寿量长短。毘婆尸佛应正等觉出现世间。寿八万岁。尸弃佛应正等觉。出现世间。寿七万岁。毘舍浮佛应正等觉。出现世间。寿六万岁。俱留孙佛应正等觉。出现世间。寿四万岁。俱那含牟尼佛应正等觉。出现世间。寿三万岁。迦叶波佛应正等觉。出现世间。寿二万岁。我化五浊众生。寿百岁故。

尔时世尊。重说颂曰。

&nbsp;&nbsp;&nbsp;&nbsp;毘婆尸如来&nbsp;&nbsp;&nbsp;&nbsp;尸弃毘舍浮

&nbsp;&nbsp;&nbsp;&nbsp;俱留孙世尊&nbsp;&nbsp;&nbsp;&nbsp;俱那含迦叶

&nbsp;&nbsp;&nbsp;&nbsp;如是出世时&nbsp;&nbsp;&nbsp;&nbsp;各自人寿量

&nbsp;&nbsp;&nbsp;&nbsp;八万次七万&nbsp;&nbsp;&nbsp;&nbsp;六万及四万

&nbsp;&nbsp;&nbsp;&nbsp;三万至二万&nbsp;&nbsp;&nbsp;&nbsp;如是释迦佛

&nbsp;&nbsp;&nbsp;&nbsp;而出于五浊&nbsp;&nbsp;&nbsp;&nbsp;人寿一百岁

尔时世尊说此偈已。告苾刍众言。汝等谛听。我今复说七佛如来父母国城种种名字。毘婆尸佛。父名满度摩王。母名满度摩。帝城亦名满度摩。尸弃如来。父名阿噜拏王。母同名阿噜拏。城名阿噜嚩帝。毘舍浮如来。父名稣鉢囉底都王。母名鉢囉婆嚩底。城名阿努鉢么。俱留孙佛。父名野倪也那多。母名尾舍佉。王名剎谟剎摩。城名剎摩。俱那含牟尼佛。父名野倪也那覩。母名乌多囉。王名输部。城名输婆嚩帝。迦叶如来。父名稣没囉贺摩。母名没囉贺摩虞鉢多。王名讫里计。城名波罗奈。我今应正等觉。父名净饭王。母名谟诃摩耶。城名迦毘罗。

尔时世尊。重说颂曰。

&nbsp;&nbsp;&nbsp;&nbsp;毘婆尸如来&nbsp;&nbsp;&nbsp;&nbsp;彼佛本生处

&nbsp;&nbsp;&nbsp;&nbsp;满度摩为父&nbsp;&nbsp;&nbsp;&nbsp;满度摩帝母

&nbsp;&nbsp;&nbsp;&nbsp;所都大城郭&nbsp;&nbsp;&nbsp;&nbsp;亦名满度摩

&nbsp;&nbsp;&nbsp;&nbsp;时丰国富盛&nbsp;&nbsp;&nbsp;&nbsp;人民恒快乐

&nbsp;&nbsp;&nbsp;&nbsp;尸弃佛世尊&nbsp;&nbsp;&nbsp;&nbsp;阿噜拏王父

&nbsp;&nbsp;&nbsp;&nbsp;阿噜拏嚩帝&nbsp;&nbsp;&nbsp;&nbsp;是佛母之名

&nbsp;&nbsp;&nbsp;&nbsp;所居城同号&nbsp;&nbsp;&nbsp;&nbsp;阿噜拏嚩帝

&nbsp;&nbsp;&nbsp;&nbsp;人民甚炽盛&nbsp;&nbsp;&nbsp;&nbsp;大富常安隐

&nbsp;&nbsp;&nbsp;&nbsp;毘舍浮如来&nbsp;&nbsp;&nbsp;&nbsp;父王及母名

&nbsp;&nbsp;&nbsp;&nbsp;稣鉢囉帝都&nbsp;&nbsp;&nbsp;&nbsp;鉢囉婆嚩帝

&nbsp;&nbsp;&nbsp;&nbsp;所都之国城&nbsp;&nbsp;&nbsp;&nbsp;名阿努波摩

&nbsp;&nbsp;&nbsp;&nbsp;其世亦安隐&nbsp;&nbsp;&nbsp;&nbsp;一切无灾害

&nbsp;&nbsp;&nbsp;&nbsp;俱留孙世尊&nbsp;&nbsp;&nbsp;&nbsp;彼父所立名

&nbsp;&nbsp;&nbsp;&nbsp;野倪也那多&nbsp;&nbsp;&nbsp;&nbsp;尾舍佉为母

&nbsp;&nbsp;&nbsp;&nbsp;剎谟剎摩王&nbsp;&nbsp;&nbsp;&nbsp;都彼剎摩城

&nbsp;&nbsp;&nbsp;&nbsp;时彼诸众生&nbsp;&nbsp;&nbsp;&nbsp;崇重于贤善

&nbsp;&nbsp;&nbsp;&nbsp;俱那含牟尼&nbsp;&nbsp;&nbsp;&nbsp;野倪也那覩

&nbsp;&nbsp;&nbsp;&nbsp;而是父之名&nbsp;&nbsp;&nbsp;&nbsp;母号乌多囉

&nbsp;&nbsp;&nbsp;&nbsp;国王名输部&nbsp;&nbsp;&nbsp;&nbsp;输婆嚩帝城

&nbsp;&nbsp;&nbsp;&nbsp;纵广多严饰&nbsp;&nbsp;&nbsp;&nbsp;有情无诸恼

&nbsp;&nbsp;&nbsp;&nbsp;迦叶波佛父&nbsp;&nbsp;&nbsp;&nbsp;稣没囉贺摩

&nbsp;&nbsp;&nbsp;&nbsp;母立没囉贺&nbsp;&nbsp;&nbsp;&nbsp;摩虞鉢多名

&nbsp;&nbsp;&nbsp;&nbsp;讫里计国王&nbsp;&nbsp;&nbsp;&nbsp;都波罗奈城

&nbsp;&nbsp;&nbsp;&nbsp;其中诸众生&nbsp;&nbsp;&nbsp;&nbsp;昼夜常安隐

&nbsp;&nbsp;&nbsp;&nbsp;我今所生处&nbsp;&nbsp;&nbsp;&nbsp;净饭王为父

&nbsp;&nbsp;&nbsp;&nbsp;摩诃摩耶母&nbsp;&nbsp;&nbsp;&nbsp;城名迦毘罗

&nbsp;&nbsp;&nbsp;&nbsp;如是正等觉&nbsp;&nbsp;&nbsp;&nbsp;七佛诸如来

&nbsp;&nbsp;&nbsp;&nbsp;父母及国城&nbsp;&nbsp;&nbsp;&nbsp;分别名如是

尔时世尊说此偈已。告苾刍众言。汝等谛听。我今复说七佛如来声闻弟子。毘婆尸如来应正等觉大智弟子。名欠拏底写。声闻中第一。尸弃如来应正等觉大智弟子。名部三婆嚩。声闻中第一。毘舍浮如来应正等觉大智弟子。名野输多囉。声闻中第一。俱留孙如来应正等觉大智弟子。名散[口\*尔]嚩。声闻中第一。俱那含牟尼如来应正等觉大智弟子。名稣噜努多囉。声闻中第一。迦叶波如来应正等觉大智弟子。名婆囉特嚩惹。声闻中第一。我今应正等觉大智弟子。名舍利弗。声闻中第一。

尔时世尊。重说颂曰。

&nbsp;&nbsp;&nbsp;&nbsp;毘婆尸如来&nbsp;&nbsp;&nbsp;&nbsp;有大智慧子

&nbsp;&nbsp;&nbsp;&nbsp;名欠拏底写&nbsp;&nbsp;&nbsp;&nbsp;尸弃佛世尊

&nbsp;&nbsp;&nbsp;&nbsp;有大智慧子&nbsp;&nbsp;&nbsp;&nbsp;名部三婆嚩

&nbsp;&nbsp;&nbsp;&nbsp;毘舍浮如来&nbsp;&nbsp;&nbsp;&nbsp;有大智慧子

&nbsp;&nbsp;&nbsp;&nbsp;名野输多囉&nbsp;&nbsp;&nbsp;&nbsp;俱留孙如来

&nbsp;&nbsp;&nbsp;&nbsp;有大智慧子&nbsp;&nbsp;&nbsp;&nbsp;名曰散[口\*尔]嚩

&nbsp;&nbsp;&nbsp;&nbsp;俱那含牟尼&nbsp;&nbsp;&nbsp;&nbsp;有大智慧子

&nbsp;&nbsp;&nbsp;&nbsp;稣噜努多囉&nbsp;&nbsp;&nbsp;&nbsp;迦叶佛世尊

&nbsp;&nbsp;&nbsp;&nbsp;有大智慧子&nbsp;&nbsp;&nbsp;&nbsp;婆囉特嚩惹

&nbsp;&nbsp;&nbsp;&nbsp;我今应正觉&nbsp;&nbsp;&nbsp;&nbsp;有大智慧子

&nbsp;&nbsp;&nbsp;&nbsp;名曰舍利弗&nbsp;&nbsp;&nbsp;&nbsp;如是七佛子

&nbsp;&nbsp;&nbsp;&nbsp;于诸声闻中&nbsp;&nbsp;&nbsp;&nbsp;各各为第一

尔时世尊说此偈已。告苾刍众言。汝等谛听。我今复说七佛如来侍者弟子。毘婆尸如来应正等觉侍者。名阿输迦。尸弃如来应正等觉侍者。名剎摩迦噜。毘舍浮佛应正等觉侍者。名乌波扇覩。俱留孙佛应正等觉侍者。名没提踰。俱那含牟尼佛应正等觉侍者。名稣噜帝里野。迦叶如来应正等觉侍者。名萨里嚩蜜怛囉。我今应正等觉侍者。名阿难陀。尔时世尊。重说颂曰。

&nbsp;&nbsp;&nbsp;&nbsp;佛子阿输迦&nbsp;&nbsp;&nbsp;&nbsp;剎摩迦噜等

&nbsp;&nbsp;&nbsp;&nbsp;并乌波扇覩&nbsp;&nbsp;&nbsp;&nbsp;没提踰之者

&nbsp;&nbsp;&nbsp;&nbsp;稣噜帝里野&nbsp;&nbsp;&nbsp;&nbsp;萨嚩蜜怛囉

&nbsp;&nbsp;&nbsp;&nbsp;及彼阿难陀&nbsp;&nbsp;&nbsp;&nbsp;皆为佛侍者

&nbsp;&nbsp;&nbsp;&nbsp;常行慈悲心&nbsp;&nbsp;&nbsp;&nbsp;成就三摩地

&nbsp;&nbsp;&nbsp;&nbsp;通达诸法相&nbsp;&nbsp;&nbsp;&nbsp;具足大智慧

&nbsp;&nbsp;&nbsp;&nbsp;多闻而聪敏&nbsp;&nbsp;&nbsp;&nbsp;为大法之师

&nbsp;&nbsp;&nbsp;&nbsp;众中居第一&nbsp;&nbsp;&nbsp;&nbsp;名闻于十方

&nbsp;&nbsp;&nbsp;&nbsp;人天皆归敬&nbsp;&nbsp;&nbsp;&nbsp;精进力坚固

&nbsp;&nbsp;&nbsp;&nbsp;断尽诸烦恼&nbsp;&nbsp;&nbsp;&nbsp;而证无生灭

&nbsp;&nbsp;&nbsp;&nbsp;承侍佛世尊&nbsp;&nbsp;&nbsp;&nbsp;恒获于己利

&nbsp;&nbsp;&nbsp;&nbsp;如是诸如来&nbsp;&nbsp;&nbsp;&nbsp;成就真佛子

尔时世尊说此偈已。告苾刍众言。汝等谛听。我今复说七佛如来所度声闻之众。毘婆尸如来第一会说法。有六万二千苾刍得阿罗汉果。第二会说法。有十万苾刍得阿罗汉果。第三会说法。有八万苾刍得阿罗汉果。尸弃如来第一会说法。十万苾刍得阿罗汉果。第二会说法。八十亿苾刍得阿罗汉果。第三会说法。七万苾刍得阿罗汉果。毘舍浮如来。第一会说法。八万苾刍得阿罗汉果。第二会说法。七万苾刍得阿罗汉果。第三会说法。六万苾刍得阿罗汉果。

俱留孙如来一会说法。四万苾刍得阿罗汉。俱那含牟尼佛一会说法。三万苾刍得阿罗汉果。迦叶如来一会说法。二万苾刍得阿罗汉果。我今一会说法。一千二百五十苾刍得阿罗汉果。

尔时世尊。重说颂曰。

&nbsp;&nbsp;&nbsp;&nbsp;毘婆尸如来&nbsp;&nbsp;&nbsp;&nbsp;尸弃毘舍浮

&nbsp;&nbsp;&nbsp;&nbsp;俱留孙世尊&nbsp;&nbsp;&nbsp;&nbsp;俱那含迦叶

&nbsp;&nbsp;&nbsp;&nbsp;并释迦牟尼&nbsp;&nbsp;&nbsp;&nbsp;各各出世时

&nbsp;&nbsp;&nbsp;&nbsp;所度声闻众&nbsp;&nbsp;&nbsp;&nbsp;数有七十亿

&nbsp;&nbsp;&nbsp;&nbsp;九万余三千&nbsp;&nbsp;&nbsp;&nbsp;二百五十人

&nbsp;&nbsp;&nbsp;&nbsp;皆得阿罗汉&nbsp;&nbsp;&nbsp;&nbsp;不受于后有

尔时世尊说此偈已。告苾刍众言。汝等谛听。毗婆尸佛。尸弃佛。毘舍浮佛。乃至我今出现世间。住持教化。宣说法教。调伏有情。戒行仪范。受持衣鉢。求证菩提。无有少法而各别异。尔时世尊而说颂曰。

&nbsp;&nbsp;&nbsp;&nbsp;如是过现劫&nbsp;&nbsp;&nbsp;&nbsp;毗婆尸等佛

&nbsp;&nbsp;&nbsp;&nbsp;所度众苾刍&nbsp;&nbsp;&nbsp;&nbsp;成就大智慧

&nbsp;&nbsp;&nbsp;&nbsp;勤修于正道&nbsp;&nbsp;&nbsp;&nbsp;菩提之分法

&nbsp;&nbsp;&nbsp;&nbsp;五根与五力&nbsp;&nbsp;&nbsp;&nbsp;四念四神足

&nbsp;&nbsp;&nbsp;&nbsp;七觉八圣支&nbsp;&nbsp;&nbsp;&nbsp;及彼三摩地

&nbsp;&nbsp;&nbsp;&nbsp;寂静眼等根&nbsp;&nbsp;&nbsp;&nbsp;通达于法藏

&nbsp;&nbsp;&nbsp;&nbsp;开悟诸群生&nbsp;&nbsp;&nbsp;&nbsp;增长于慧命

&nbsp;&nbsp;&nbsp;&nbsp;如是贤劫中&nbsp;&nbsp;&nbsp;&nbsp;皆叹未曾有

&nbsp;&nbsp;&nbsp;&nbsp;佛以大悲智&nbsp;&nbsp;&nbsp;&nbsp;自觉觉于他

&nbsp;&nbsp;&nbsp;&nbsp;威德大神通&nbsp;&nbsp;&nbsp;&nbsp;所说皆如是

尔时世尊说此偈已。与诸苾刍即从座起。还给孤独园。过是夜已。至平旦时。

诸苾刍众。从其本舍。往迦里梨道场。互相推问。过去如来入大涅槃。离诸戏论。永断轮回。而无过失。如是大丈夫。有如是智慧。如是持戒。如是三摩地。如是解脱。如是威德。如是种族。降世利生。甚为希有不可思议。

尔时世尊知诸苾刍心之所念。从座而起。诣迦里梨道场。结跏趺坐。告苾刍众言。于意云何。时诸苾刍白世尊言。我等闻说。过去如来。入大涅槃。离诸戏论。永断轮回。而无过失。如是大丈夫。有如是智慧。如是持戒。如是三摩地。如是解脱。如是威德。如是种族。降世利生。甚为希有不可思议。佛言。苾刍。汝今所说。何以故。苾刍白言。佛有清净法界。证真觉智。无不了知。愿为解说。佛言。苾刍。汝等谛听。我今说之。于过去世。有大国王名满度摩。彼王妃后名满度摩帝。

尔时毗婆尸佛。从兜率天降下阎浮。入于母腹住胎藏中。放大光明照诸世间无有幽暗。而诸恶趣一切地狱。日月威光亦不能照。佛光所及忽得大明。而彼有情互得相见。即发声言。何故此间有别众生。

尔时世尊而说颂曰。

&nbsp;&nbsp;&nbsp;&nbsp;菩萨从兜率&nbsp;&nbsp;&nbsp;&nbsp;下降阎浮时

&nbsp;&nbsp;&nbsp;&nbsp;如云亦如风&nbsp;&nbsp;&nbsp;&nbsp;须臾至母腹

&nbsp;&nbsp;&nbsp;&nbsp;身放大光明&nbsp;&nbsp;&nbsp;&nbsp;照耀人天界

&nbsp;&nbsp;&nbsp;&nbsp;地狱铁围山&nbsp;&nbsp;&nbsp;&nbsp;皆悉无幽暗

&nbsp;&nbsp;&nbsp;&nbsp;佛剎众境界&nbsp;&nbsp;&nbsp;&nbsp;随住于母身

&nbsp;&nbsp;&nbsp;&nbsp;如是大仙众&nbsp;&nbsp;&nbsp;&nbsp;亦来俱集会

尔时世尊说此偈已。告苾刍众言。汝今谛听。彼菩萨摩诃萨从兜率天下降阎浮。入母胎时。部摩夜叉高声唱言。此大菩萨大威德大丈夫。舍天人身及阿修罗身。处彼母胎而受人身。如是四天王天。忉利天。夜摩天乃至梵辅等天闻此唱言。菩萨降神处母胎中。皆悉来集。

尔时世尊而说颂曰。

&nbsp;&nbsp;&nbsp;&nbsp;菩萨从兜率&nbsp;&nbsp;&nbsp;&nbsp;降神母胎时

&nbsp;&nbsp;&nbsp;&nbsp;部摩大夜叉&nbsp;&nbsp;&nbsp;&nbsp;唱言彼菩萨

&nbsp;&nbsp;&nbsp;&nbsp;弃舍天中身&nbsp;&nbsp;&nbsp;&nbsp;及于修罗质

&nbsp;&nbsp;&nbsp;&nbsp;处此母胎中&nbsp;&nbsp;&nbsp;&nbsp;即受人世报

&nbsp;&nbsp;&nbsp;&nbsp;四王忉利天&nbsp;&nbsp;&nbsp;&nbsp;夜摩及兜率

&nbsp;&nbsp;&nbsp;&nbsp;乃至于梵世&nbsp;&nbsp;&nbsp;&nbsp;皆悉闻斯事

&nbsp;&nbsp;&nbsp;&nbsp;菩萨降人间&nbsp;&nbsp;&nbsp;&nbsp;微妙真金色

&nbsp;&nbsp;&nbsp;&nbsp;诸天悉来集&nbsp;&nbsp;&nbsp;&nbsp;心怀大喜庆

尔时世尊说此偈已。告苾刍众言。汝今谛听彼菩萨摩诃萨从兜率天降阎浮时。有四大天子威德具足。身被甲冑。手执弓刀。拥护菩萨。人非人等皆不侵害。

尔时世尊而说颂曰。

&nbsp;&nbsp;&nbsp;&nbsp;菩萨降生时&nbsp;&nbsp;&nbsp;&nbsp;忉利天帝释

&nbsp;&nbsp;&nbsp;&nbsp;遣彼四天王&nbsp;&nbsp;&nbsp;&nbsp;各具大威力

&nbsp;&nbsp;&nbsp;&nbsp;身被金甲冑&nbsp;&nbsp;&nbsp;&nbsp;手执弓刀枪

&nbsp;&nbsp;&nbsp;&nbsp;恒时常卫护&nbsp;&nbsp;&nbsp;&nbsp;罗剎非人等

&nbsp;&nbsp;&nbsp;&nbsp;不敢作恼害&nbsp;&nbsp;&nbsp;&nbsp;安住母腹中

&nbsp;&nbsp;&nbsp;&nbsp;如处大宫殿&nbsp;&nbsp;&nbsp;&nbsp;恒受诸快乐

尔时世尊说此偈已。告苾刍言。汝今谛听。彼菩萨摩诃萨从兜率天下降阎浮处母胎时。其身清净光明照耀。如摩尼珠。母心安隐无诸热恼。

尔时世尊而说颂曰。

&nbsp;&nbsp;&nbsp;&nbsp;菩萨处胎时&nbsp;&nbsp;&nbsp;&nbsp;清净无瑕秽

&nbsp;&nbsp;&nbsp;&nbsp;犹如琉璃珠&nbsp;&nbsp;&nbsp;&nbsp;亦如摩尼宝

&nbsp;&nbsp;&nbsp;&nbsp;光明照世间&nbsp;&nbsp;&nbsp;&nbsp;如日出云翳

&nbsp;&nbsp;&nbsp;&nbsp;成就第一义&nbsp;&nbsp;&nbsp;&nbsp;出生最上智

&nbsp;&nbsp;&nbsp;&nbsp;令母无忧恼&nbsp;&nbsp;&nbsp;&nbsp;恒行众善业

&nbsp;&nbsp;&nbsp;&nbsp;有情皆归仰&nbsp;&nbsp;&nbsp;&nbsp;安处剎帝利

尔时世尊说此偈已。告苾刍众言。汝今谛听。彼菩萨摩诃萨从兜率天下降阎浮处母胎时。未曾得闻母有染欲。色等五尘而无所着尔时世尊而说颂曰。

&nbsp;&nbsp;&nbsp;&nbsp;菩萨处胎时&nbsp;&nbsp;&nbsp;&nbsp;令母心清净

&nbsp;&nbsp;&nbsp;&nbsp;不闻染污名&nbsp;&nbsp;&nbsp;&nbsp;远离五欲过

&nbsp;&nbsp;&nbsp;&nbsp;断除贪爱根&nbsp;&nbsp;&nbsp;&nbsp;不受诸苦恼

&nbsp;&nbsp;&nbsp;&nbsp;身心恒安隐&nbsp;&nbsp;&nbsp;&nbsp;常得于快乐

尔时世尊说此偈已。告苾刍众言。汝今谛听。彼菩萨摩诃萨从兜率天下降阎浮处母胎时。母自受持近事五戒。一不杀生。二不偷盗。三不婬欲。四不妄语。五不饮酒。于其右脇诞生。菩萨母后命终生天界中。

尔时世尊而说颂曰。

&nbsp;&nbsp;&nbsp;&nbsp;菩萨处胎中&nbsp;&nbsp;&nbsp;&nbsp;母自持五戒

&nbsp;&nbsp;&nbsp;&nbsp;右脇生童子&nbsp;&nbsp;&nbsp;&nbsp;无彼诸苦恼

&nbsp;&nbsp;&nbsp;&nbsp;譬如天帝释&nbsp;&nbsp;&nbsp;&nbsp;受妙五欲乐

&nbsp;&nbsp;&nbsp;&nbsp;于后命终时&nbsp;&nbsp;&nbsp;&nbsp;速得生天上

尔时世尊说此偈已。告苾刍众言。汝今谛听。彼菩萨摩诃萨右脇生时大地震动。身真金色离诸垢染。放大光明普照世间一切境界。所有恶趣黑暗地狱忽然大明。彼中众生互得相见。各各疑云。何故此间有别众生。

尔时世尊而说颂曰。

&nbsp;&nbsp;&nbsp;&nbsp;菩萨降生时&nbsp;&nbsp;&nbsp;&nbsp;大地皆震动

&nbsp;&nbsp;&nbsp;&nbsp;身相如真金&nbsp;&nbsp;&nbsp;&nbsp;不染诸尘垢

&nbsp;&nbsp;&nbsp;&nbsp;威德大神通&nbsp;&nbsp;&nbsp;&nbsp;光明照一切

&nbsp;&nbsp;&nbsp;&nbsp;幽暗业众生&nbsp;&nbsp;&nbsp;&nbsp;而互得相见

尔时世尊说此偈已。告苾刍众言。汝今谛听。彼菩萨摩诃萨右脇生时。母无疲困。不坐不卧。尔时菩萨大威德大丈夫。心不昏昧。足不履地。有四大天子捧童子身。

尔时世尊而说颂曰。

&nbsp;&nbsp;&nbsp;&nbsp;菩萨降生时&nbsp;&nbsp;&nbsp;&nbsp;母意无散乱

&nbsp;&nbsp;&nbsp;&nbsp;不坐亦不卧&nbsp;&nbsp;&nbsp;&nbsp;自在而适悦

&nbsp;&nbsp;&nbsp;&nbsp;威德大丈夫&nbsp;&nbsp;&nbsp;&nbsp;心离诸暗昧

&nbsp;&nbsp;&nbsp;&nbsp;四天捧其身&nbsp;&nbsp;&nbsp;&nbsp;足不履于地

尔时世尊说此偈已。告苾刍众言。汝今谛听。彼菩萨摩诃萨右脇生时。身体清净如瑠璃宝。远离一切脓血洟唾不净之物。亦如摩尼珠憍尸迦衣。诸尘垢等而不能着。

尔时世尊而说颂曰。

&nbsp;&nbsp;&nbsp;&nbsp;菩萨降生时&nbsp;&nbsp;&nbsp;&nbsp;身器悉清净

&nbsp;&nbsp;&nbsp;&nbsp;远离诸秽恶&nbsp;&nbsp;&nbsp;&nbsp;脓血洟唾等

&nbsp;&nbsp;&nbsp;&nbsp;譬如憍尸衣&nbsp;&nbsp;&nbsp;&nbsp;及彼摩尼宝

&nbsp;&nbsp;&nbsp;&nbsp;莹净体光明&nbsp;&nbsp;&nbsp;&nbsp;尘垢皆不住

尔时世尊说此偈已。告苾刍众言。汝今谛听。彼菩萨摩诃萨右脇生时。有二天子。于虚空中降二种水。一冷二温。沐浴童子。

尔时世尊而说颂曰。

&nbsp;&nbsp;&nbsp;&nbsp;菩萨降生时&nbsp;&nbsp;&nbsp;&nbsp;空中有二天

&nbsp;&nbsp;&nbsp;&nbsp;沐浴童子身&nbsp;&nbsp;&nbsp;&nbsp;降彼二种水

&nbsp;&nbsp;&nbsp;&nbsp;温冷各相宜&nbsp;&nbsp;&nbsp;&nbsp;表圆于福慧

&nbsp;&nbsp;&nbsp;&nbsp;成就大无畏&nbsp;&nbsp;&nbsp;&nbsp;普徧视众生

尔时世尊说此偈已。告苾刍众言。汝今谛听。彼菩萨摩诃萨右脇生时。具三十二相。身色端严。眼根清净见十由旬。

尔时世尊而说颂曰。

&nbsp;&nbsp;&nbsp;&nbsp;菩萨降生时&nbsp;&nbsp;&nbsp;&nbsp;诸相悉具足

&nbsp;&nbsp;&nbsp;&nbsp;目净复端严&nbsp;&nbsp;&nbsp;&nbsp;远视十由旬

尔时世尊说此偈已。告苾刍众言。彼菩萨摩诃萨右脇生时。见忉利天。彼天帝释见此童子是真佛身。执白伞盖覆童子身。寒热风尘一切诸恶而不能侵。

尔时世尊而说颂曰。

&nbsp;&nbsp;&nbsp;&nbsp;童子初生时&nbsp;&nbsp;&nbsp;&nbsp;远视于忉利

&nbsp;&nbsp;&nbsp;&nbsp;帝释复覩之&nbsp;&nbsp;&nbsp;&nbsp;手执白伞盖

&nbsp;&nbsp;&nbsp;&nbsp;即来覆其身&nbsp;&nbsp;&nbsp;&nbsp;寒热风日等

&nbsp;&nbsp;&nbsp;&nbsp;及彼诸毒恶&nbsp;&nbsp;&nbsp;&nbsp;一切不能侵

尔时世尊说此偈已。告苾刍众言。汝今谛听。彼菩萨摩诃萨右脇生时。本母乳母养母。及诸宫人围绕保护。澡浴涂香种种承奉。

尔时世尊而说颂曰。

&nbsp;&nbsp;&nbsp;&nbsp;童子初生时&nbsp;&nbsp;&nbsp;&nbsp;乳养有三母

&nbsp;&nbsp;&nbsp;&nbsp;及彼诸宫人&nbsp;&nbsp;&nbsp;&nbsp;四面常围绕

&nbsp;&nbsp;&nbsp;&nbsp;澡浴复涂香&nbsp;&nbsp;&nbsp;&nbsp;令彼常安隐

&nbsp;&nbsp;&nbsp;&nbsp;如是昼夜中&nbsp;&nbsp;&nbsp;&nbsp;无暂而舍离

尔时世尊说此偈已。告苾刍众言。汝今谛听。彼菩萨摩诃萨右脇生时。身色端严。具三十二相。满度摩王。即召相师占其童子。婆罗门言。若令在家受灌顶轮王之位。主四天下具足千子威德无畏。不以兵杖弓劒能降他军。若复出家坚固修行成正等觉。

尔时世尊而说颂曰。

&nbsp;&nbsp;&nbsp;&nbsp;相师婆罗门&nbsp;&nbsp;&nbsp;&nbsp;占此天童子

&nbsp;&nbsp;&nbsp;&nbsp;告彼父王言&nbsp;&nbsp;&nbsp;&nbsp;具相三十二

&nbsp;&nbsp;&nbsp;&nbsp;如月出众星&nbsp;&nbsp;&nbsp;&nbsp;世间甚希有

&nbsp;&nbsp;&nbsp;&nbsp;若常在宫殿&nbsp;&nbsp;&nbsp;&nbsp;必绍转轮位

&nbsp;&nbsp;&nbsp;&nbsp;主领四大洲&nbsp;&nbsp;&nbsp;&nbsp;复生千太子

&nbsp;&nbsp;&nbsp;&nbsp;如是出家时&nbsp;&nbsp;&nbsp;&nbsp;速成无上觉

尔时世尊说此偈已。告苾刍众言。汝今谛听。彼菩萨摩诃萨右脇生时。身真金色诸相端严。如水生莲尘垢不着。一切有情瞻仰不足。所出言音微妙细密清雅流美。譬如雪山迦尾囉鸟。食花而醉。所出音声雅妙清响。众生闻者无不爱乐。童子言音亦复如是。

尔时世尊而说颂曰。

&nbsp;&nbsp;&nbsp;&nbsp;童子初生时&nbsp;&nbsp;&nbsp;&nbsp;身相真金色

&nbsp;&nbsp;&nbsp;&nbsp;亦如红莲华&nbsp;&nbsp;&nbsp;&nbsp;尘垢不能染

&nbsp;&nbsp;&nbsp;&nbsp;言音甚微妙&nbsp;&nbsp;&nbsp;&nbsp;如迦尾罗声

&nbsp;&nbsp;&nbsp;&nbsp;众人得闻之&nbsp;&nbsp;&nbsp;&nbsp;爱乐无厌足

尔时世尊说此偈已。告苾刍众言。汝今谛听。彼菩萨摩诃萨为童子时。远离邪妄。心意纯直。自觉觉他恒行正法。众人侍奉。如帝释天主宗敬父母。由此名为毘婆尸。

尔时世尊而说颂曰。

&nbsp;&nbsp;&nbsp;&nbsp;毘婆尸如来&nbsp;&nbsp;&nbsp;&nbsp;为彼童子时

&nbsp;&nbsp;&nbsp;&nbsp;通达大智慧&nbsp;&nbsp;&nbsp;&nbsp;远离于邪妄

&nbsp;&nbsp;&nbsp;&nbsp;自觉及觉他&nbsp;&nbsp;&nbsp;&nbsp;修习正法行

&nbsp;&nbsp;&nbsp;&nbsp;众人常爱敬&nbsp;&nbsp;&nbsp;&nbsp;如彼帝释天

&nbsp;&nbsp;&nbsp;&nbsp;侍养于父母&nbsp;&nbsp;&nbsp;&nbsp;名闻满世间

&nbsp;&nbsp;&nbsp;&nbsp;是名毘婆尸&nbsp;&nbsp;&nbsp;&nbsp;利益诸含识